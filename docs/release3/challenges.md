## To Største Utfordringer Ved å Lage Appen

I vår gruppe møtte vi flere hindringer når vi skulle lage kokebok-appen, men gjennom forskjellig tiltak så overkom vi disse og fikk lært nye ting samtidig. 

## Første Utfordringen
Den første største utfordringen var kommunikasjon og arbeidsdeling. Dette var spesielt vanskelig siden vi hadde en miks av ferdighetsnivåer og erfaringsnivåer. Dette gjorde at kommunikasjon kunne være spesielt vanskelig til tider fordi man måtte formidle ideer på tvers av ulike kompetanse nivåer som førte til at det kunne være vanskelig å forstå hverandre sine tankeganger / fremgangsmåter. Forskjellen i kompetansenivået / tidligere erfaring gjorde det vanskelig å dele arbeid på en rettferdig måte, spesielt i starten. Det vi gjorde da var å ha regelmessig møter der alle fikk bidratt med deres ideer og så jobbet vi sammen i lag som gjorde at alle kunne delta i en åpen diskusjon og ide myldre. Å jobbe sammen på denne måten gjorde at alle fikk stille hverandre spørsmål og fikk hjelp av hverandre som førte til god teamwork. Det som hjalp ekstremt mye med fordelingen var opprettelsen av issue boards det hvert alle kunne gå inn og jobbe med en issue som var en overkommelig atomisert del av prosjektet og selvfølgelig så kunne man få hjelp fra de andre med dette og. Dette førte til at vi hadde et bra og lærerikt arbeidsmiljø der alle kunne føle seg komfortable med å bidra samt å spørre om hjelp fra andre. Det vi lærte fra disse opplevelsene var at når man tar tiltak som fører til et trygt og samarbeidfullt arbeidsmiljø, så fører dette til gode resultater og. Man må ikke bare delegere basert på best kompetanse, men man kan og jobbe i lag og hjelpe hverandre for å oppnå gode resultater og. I tillegg så hjelper det både med arbeidsflyt og motivasjon når man har en fast rutine / faste møter.

## Andre Utfordringen
Den andre største utfordringen var implementasjonen av appen. Det var flere teknologier og framgangsmåter som var helt ukjent for flere av medlemmene i gruppen våres, for eksempel bruk av JSON, JaCoCo og spesielt implementasjon av REST-API. Dette førte til mye forvirring og vanskeligheter med å realisere disse konseptene, spesielt de som er mer avanserte, som implementasjon av REST-API. Det vi da gjorde var å møte oftere i vanskeligere tider og ide myldre og prøve å sette bitene sammen. Vi prøvde å finne gode ressurser sammen som vi delte med hverandre og som vi så på sammen for å sørge for at vi fikk god nok forståelse og kunnskap til å implementere de spesielt vanskelige tingene. Ved å dele våre ulike perspektiver og spørsmål om disse konseptene så klarte vi å lære på en mer effektiv måte som førte til at vi klarte oss greit med implementasjonen av de forskjellige konseptene. Vi lærte da at det er viktig å samarbeide når det kommer til ukjente temaer og bygge en kunnskapsbase sammen.

## Konklusjon
Selv om vi møtte på flere hindringer så klarte vi gjennom samarbeide, gode arbeidsvaner og et godt og trygt arbeidsmiljø å overkomme disse hindringene og lage en fullt funksjonell app.
